\section{Wprowadzenie \colorbox{green}{Written}}
\label{sec:wprowadzenie}

Szachy są najpopularniejszą grą planszową w historii ludzkości.
Dzięki prostocie zasad, a~zarazem złożoności strategii gra królewska zyskała uznanie wielu, zarówno profesjonalnych graczy biorących udział w turniejach szachowych, jak i amatorów poszukujących intelektualnych wyzwań.


Jej początki, wywodzące się z Indii, datuje się na VI wiek.
Od tamtych czasów szachy znacząco ewoluowały.
Przemierzając Persję i świat arabski, w końcu dotarły do Europy, gdzie stała się cenioną rozgrywką dworską.
Jej europejską odmianę nazywamy szachami klasycznymi.


W swojej 1500-letniej historii szachy zmieniały się nie tylko oficjalne zasady gry, jak na przykład wprowadzenie roszady, czy ruchu en-passant, ale także stosowane techniki i strategie, mające zagwarantować zwycięstwo.
Szczególne znaczenie, dla rozwoju tych strategii, miał rozwój maszyn liczących w XX wieku, co otworzyło możliwość zautomatyzowania procesu analizy partii szachowych.


Za pioniera w tej dziedzinie uważany jest amerykański matematyk Claude Shannon, który w roku 1950 opublikował pracę o teoretycznych aspektach programowania silników szachowych, opartych o ocenę heurystyczną oraz algorytm min-max.
Istotny wkład w rozwój szachowej sztucznej inteligencji miał także ojciec informatyki, Alan Turing, który rok później zaprojektował pierwszy program komputerowy, w pełni zdolny do gry w szachy.
Ograniczenia techniczne tamtych czasów nie pozwoliły jednak na przetestowanie programu na maszynie.
Rozegrano parę partii szachowych, w których każdy ruch był obliczany analogowo.


Najstarszy program uruchomiony na komputerze, który pozwalał na przeprowadzenie pełnej rozgrywki, powstał w 1958 roku.
Od tamtego momentu wiele silników szachowych biło rekordy swoich poprzedników.
Aż do pamiętnej zimy 1997 roku, kiedy to silnik szachowy DeepBlue wygrał pojedynek $3\frac{1}{2} - 2\frac{1}{2}$ z ówczesnym mistrzem świata, Garrym Kasparovem.


Po tym wydarzeniu świat wkroczył w erę super silników.
Szachy stały się nie tylko areną dla ludzkiego intelektu, ale także polem testowym zaawansowanych technologii.
Wykorzystanie komputerów stanowi nieodłączny element analizy partii szachowych.
Zastosowanie najnowocześniejszych rozwiązań, takich jak sieci neuronowe, zrewolucjonizowało sposób, w jaki rozumiemy tą gre oraz pokazało, jak wiele jeszcze można w tej dziedzinie osiągnąć.