\subsection{Biblioteka otwarć}
\label{subsec:biblioteka-otwarc}

\subsubsection{Opis zagadnienia}
Głównym problemem, który należało zaadresować, były otwarcia partii rozgrywanych przez silnik.
Gry szachowe zawsze rozpoczynają się z tego samego położenia, więc wiadomo, że~system znajdzie się w wielu pozycjach bezpośrednio wynikających z pierwszych posunięć.
Program natomiast na obliczenia poświęcał wiele czasu, który lepiej byłoby spożytkować w~środkowym etapie rozgrywki.

Profesjonalni gracze, korzystając z dorobku i doświadczenia wielu pokoleń szachistów, zapamiętują pierwsze posunięcia do wykonania.
Tym samym oszczędzają czas, który pozostaje na bardziej złożone pozycje w środkowej fazie gry.

\subsubsection{Implementacja}
W celu zaimplementowania biblioteki otwarć, dostępne posunięcia czytane są z pliku, a~następnie zapisywane przy inicjalizacji silnika do HashMapy \texttt{<String, []Moves>}.
Podczas działania silnika, FEN aktualnej pozycji porównywalny jest z dostępnymi kluczami, a ruch losowo wybierany spośród dostępnych w tablicy.
W przypadku nieznalezienia klucza program przechodzi do gry środkowej z wykorzystaniem algorytmu negaMax.

W literaturze znanych jest wiele formatów zapisu biblioteki otwarć, np.\ EPD, PGN czy~Bin-format.
System wykorzystuje bibliotekę wygenerowaną przez Sebastiana Lague i~dostępną na licencji MIT w~implementacji jego silnika~\cite*{opening-library}.
\subsubsection{Rezultat}
Efektem prac stał się silnik, który początkowe posunięcia wykonuje za pomocą podpiętej biblioteki otwarć.
Dzięki temu pierwsze ruchy wykonywane są bardzo szybko, pozostawiając cenny czas obliczeniowy na dalszą grę, tym samym zwiększając precyzję.

We wcześniejszej wersji silnik był deterministyczny, to jest, dla konkretnej głębokości i pozycji, algorytm zwracał ten sam najlepszy ruch.
Dodatkowym atutem stała się jego nieprzewidywalność.
Początkowe posunięcia są zrandomizowane, co pozwala na jego testowanie w większej ilości wariantów, a także umila rozgrywkę użytkownikowi.
