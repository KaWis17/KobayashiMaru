\subsection{Okno estymacji}
\label{subsec:okno-estymacji}

\subsubsection{Opis zagadnienia}
Poprzednie wersje silnika rozpoczynając przeszukiwanie węzłów gry, dla każdego poziomu głębokości, zakładały wartości alfa i beta jako odpowiednio $-\infty$ i $+\infty$.
Można jednak przypuszczać, że wartości zwrócone dla większych głębokości, nie będą w bardzo dużym stopniu odbiegać, od wartości zwróconych dla głębokości mniejszych.
Rozpoczynając wyszukiwanie algorytmem miniMax z wartościami $alpha = wz_{n-1} - \delta$ oraz $beta = wz_{n-1} + \delta$, gdzie $wz_{n-1}$ to wartość zwrócona dla poprzedniej głębokości, a $\delta$ to okno estymacji, istnieje szansa wystąpienia większej ilości alfa-cięć oraz beta-cięć.
Pomimo oczywistych korzyści wynikających z zastosowania powyższej techniki, istnieje także ryzyko, że w przypadku, gdy~wartość wykracza poza okno estymacji, konieczne jest rozpoczęcie ponownego wykonania algorytm wyszukiwania.
Ponowne uruchomienie odbywa się z szerszym oknem estymacji.

\subsubsection{Implementacja}
Kluczowe w implementacji algorytm było odpowiednie ustalenie wartości $\delta$.
Zbyt wąskie okno skutkowałoby zbyt częstymi ponownymi przeszukiwaniami drzewa.
Zbyt szerokie natomiast, prowadziłoby do braku efektów zastosowanego usprawnienia.
Większość silników ustawia wartość $\delta$ na $1/3$ wartości pionka \cite*{duch}.
Taką też wartość zastosowano w programie.
W przypadku wyjścia poza zakres, okno estymacji poszerzone zostaje do $-\infty$ i $+\infty$, co w efekcie gwarantuje poprawne działanie.

Dodatkowym utrudnieniem, stał się fakt, że przejście algorytmu, którego efektem będzie zwrócenie wartości spoza okna estymacji, wywoływało zapis nieprawdziwych wartości do tabeli transpozycji.
Przy próbie jednoczesnego zastosowania obu rozwiązań, należałoby utworzyć bufor, który zapisywałby wartości z danego przeszukania jedynie w przypadku, gdy wartość końcowa mieściła się w oknie estymacji.

\subsubsection{Rezultat}
W programie zdecydowano się nie wykorzystywać jednocześnie dwóch rozwiązań, to jest tabeli transpozycji i okna estymacji.
Porównano rezultaty oraz wybrano to~ulepszenie, które przyczyniło się do największego wzrostu siły silnika.
Przeprowadzono także testy, które miały na~celu sprawdzenie ilość wystąpień wyjścia poza zakres okna estymacji.
Spośród przetestowanych opcji wybrano tę wartość $\delta$, która pozwalała na istotne polepszenie alfa-beta cięć, przy jednoczesnej próbie zachowania małej liczby powtórzeń.